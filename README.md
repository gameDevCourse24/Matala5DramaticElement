<div dir='rtl' lang='he'>

# מטלה 5 - רכיבים דרמטיים
## מטלה שבועית:
### שאלה 1 ניתוח רכיבים רשמיים של משחק לבחירתינו:
בחרנו במשחק pinguin diner.
השחקן משחק פינגווינית שיש לה מסעדה והיא צריכה לשרת את אורחי המסעדה, תחת לחץ של זמן וכסף שהיא צריכה להרוויח עד סוף היום.  
קישור למצגת  
קישור לpdf של המצגת  

### שאלה 2 יצירת משחק בעזרת מנוע twine:
בחרנו ליצור את המשחק שלנו על בסיס הסרט שר הטבעות.  
[למשחק באתר itch](https://gamedevrel2024shovhalyon.itch.io/lord-of-the-ring-text-game)  

**חוויות השחקנים:**  
- **יהונתן**
אני אהבתי שהמשחק רק כמה דקות אבל עוברים הרבה דברים בכמה דקות האלו, וקל לדמיין מה פרודו רואה.  
פחות אהבתי שיש שם כמה קטעים שנגמרים באותה צורה לא משנה באיזה נתיב בחרתי.  
היה כיף לראות שהמשחק לא בהכרח נגמר באותה צורה של הסרט.  
עוד משהו מעניין הוא חוסר העקביות בתגמולים עבור החלטות דומות. כמו למשל כשהלכתי להתחבא פעם אחת והמשחק המשיך ואז בפעם אחרת כשהלכתי להתחבא פתאום סאורון מצא אותי. כלומר לא יכולתי לדגול באיזושהיא אסטרטגיה שתעבוד תמיד, זה היה מעניין.

- **שובל**
המשחק הזה הצליח להכניס אותי ישירות לנעליים של פרודו בגינס. כבר מההתחלה הרגשתי את הלחץ של המשימה – לברוח מהנאזגול ולשמור על הטבעת, וכל בחירה הרגישה כאילו יש לה משקל אמיתי. כשהייתי צריכה לבחור אם לברוח דרך היער, הנהר או השבילים המוכרים, חשבתי על כל ההשלכות, כאילו אני באמת בארץ התיכונה וצריכה לקבל החלטות גורליות.  
הדילמות במשחק היו לא פשוטות בכלל – למשל, כשסאם נפל בשבי, הייתי צריך להחליט אם לנסות להציל אותו ולהסתכן בעצמי, או להמשיך לבד כדי להבטיח שהמשימה תצליח. זה היה רגע קשה שהרגיש ממש כמו סצנה מהסרטים. הבחירות האלה גרמו לי להרגיש מחוברת יותר לדמויות ולסיפור גם מבלי שהכרתי את שר הטבעות לפני.  
בנוסף, היו רגעים שהרגשתי ממש לחץ, כמו כשהחלטתי לקפוץ לנהר כדי להציל את הטבעת ופתאום הכל התחיל להשתבש. מצד שני, היו גם רגעים של הקלה כשפגשתי את סאם ואת גנדלף, מה שנתן תחושה שהמסע הזה הוא לא רק שלי, אלא של קבוצה שלמה שנלחמת יחד.  
מה שאהבתי במיוחד זה שהמשחק לא נותן לך הנחות – בחירה לא נכונה יכולה לעלות לך בהפסד, אבל זה גם מה שהופך אותו למעניין. הרגשתי שאני באמת נמצאת בעולם של "שר הטבעות", מתמודדת עם סכנות, דילמות ופיתויים בדיוק כמו הדמויות בסיפור.  
בקיצור, המשחק גרם לי להרגיש חלק מהסיפור, וכל החלטה שלקחתי השפיעה על הדרך ועל הסוף. זה היה מאתגר, מותח ומאוד מהנה.

- **הלל**
המשחק שם אותי במרכז ההחלטות של המסע בארץ התיכונה. הבנתי שכל בחירה יכולה להשפיע על ההתקדמות שלי, והמשחק לא נותן תחושה שיש "תשובה נכונה". הדילמות שהופיעו בהמשך הפכו את המשחק למעניין יותר. ברגעים מסוימים היה צריך לבחור בין חברים, כמו להחליט אם להציל את סאם ולסכן את המשימה, ובמקומות אחרים ההחלטות היו יותר פשוטות – איך לברוח ואיפה להסתתר. בחלק מהשלבים חזרתי לנקודות מוכרות, וזה הרגיש קצת חוזר על עצמו, אבל עדיין היה מספיק מגוון בשביל להחזיק אותי בתוך המשחק.  
התיאורים במשחק היו ברורים ומדויקים. הם לא ניסו להיות עמוסים מדי, אלא נתנו רקע מספק לכל סצנה והחלטה – כמו בנהר או במפגש עם הנאזגול. זה עזר לי להבין את הסיטואציה בלי להרגיש שהמשחק מציף אותי בפרטים. גם כשהפסדתי, זה היה ברור מה הוביל לזה, וזה נתן תחושה שהתוצאה היא חלק מהבחירות שלי.  
וגם, המשחק הצליח לשמור על עניין. הוא בנוי בצורה ישירה, עם בחירות שמרגישות משמעותיות ורגעים של מתח לאורך הדרך. למרות שהיו מקומות שהרגישו קצת חוזרים על עצמם, עדיין הייתה תחושה של התקדמות. זה משחק שמאפשר לך להוביל את הסיפור ולהבין איך החלטות קטנות יכולות להשפיע על כל המסע.  



</div>
